# -*- mode: mandoku-view; -*-
#+TITLE: 詩家鼎臠
#+DATE: 2015-08-25 00:34:30.577518
#+PROPERTY: ID KR4h0065
#+PROPERTY: BASEEDITION WYG    
#+PROPERTY: JUAN 卷上
<pb:KR4h0065_WYG_001-1a>¶
欽定四庫全書¶
　詩家鼎臠巻上¶
　　古汴王惲¶
　　　楊柳枝¶
宻葉隂隂漢將營春風吹斷鼓鼙聲少年不説封侯事¶
柘彈銅丸落曉鶯¶
　　武夷劉褒伯寵¶
　　　題旅舎¶
<pb:KR4h0065_WYG_001-1b>¶
去日春蠶吐雪絲歸時霜菊剥金衣沙鷗不入鴛鴻侶¶
依舊滄浪繞釣磯¶
　　溪翁劉淮叔通¶
　　　平逺臺¶
海天漠漠水雲寛開到梨花正自寒却擁重裘上平逺¶
愁心千叠倚䦨干¶
　　　韓府¶
寳蓮山下韓家府鬰鬰沉沉深幾許主人一朝出漢塞¶
<pb:KR4h0065_WYG_001-2a>¶
緑户𤣥墻鎻風雨九世卿家一朝覆太師之誅魏公辱¶
後車不信有前車突兀眼前看此屋¶
　　山隂蘇洞召叟¶
　　　金陵¶
朱雀街頭觀闕紅角門東畔是春風人家一様垂楊柳¶
種入宫墻自不同¶
　　　除夕呈主人¶
使節梅花外椒盤淚眼邊山川非故國笳鼓咽新年機¶
<pb:KR4h0065_WYG_001-2b>¶
事鷗偏覺家書雁不傳細籌今夕恨萬一故人憐¶
　　逺菴方士繇伯謨¶
　　　崇安分水道中¶
溪流清淺路横斜日暮牛羊自識家梅葉隂隂桃李盡¶
春光已到白桐花¶
　　榖城黄銖子厚¶
　　　梅花¶
玉簫吹徹北樓寒野月崢嶸動萬山一夜霜清不成夢¶
<pb:KR4h0065_WYG_001-3a>¶
起來春信滿人間¶
　　　鐵笛亭¶
一聲蒼壁裂再奏蛟龍悲事徃迹猶在山空人不歸¶
　　雲巖陳均平父¶
　　　九江聞雁¶
烟波渺渺夢悠悠家在江南海盡頭音信稀踈兄弟隔¶
一聲新雁九江秋¶
　　澗谷羅椅子逺¶
<pb:KR4h0065_WYG_001-3b>¶
　　　吳江雪齊圖¶
天上清流雪片人間名勝吳松兩賢相厄已甚頼得斜¶
陽半峰¶
　　陳子予¶
　　　秋思¶
柳岸風條頓老橘林露葉猶香門對一天秋色人行十¶
里斜陽¶
　　李士舉¶
<pb:KR4h0065_WYG_001-4a>¶
　　　竹枝辭¶
江上漁舟葉葉輕峽中雲雨晚凉生長亭宴罷客歸去¶
桂樹夕陽啼鳥聲¶
　　鄱陽章甫冠之¶
　　　寄荆南故人¶
餘年自判一虚舟未害尋詩慰客愁梅欲飄零猶藴藉¶
柳纔依約己風流闗心弟妹無黃犬入夢江湖有白鷗¶
别後故人相念否春風應倚仲宣樓¶
<pb:KR4h0065_WYG_001-4b>¶
　　括蒼鄭克己仁叔¶
　　　旅中遇故人¶
雲薄清溪水天寒黃葉風鄉闗三載别客路一尊同舊¶
事如昨日問年俱老翁相看今夕意淚冷菊花叢¶
　　　送中書王舎人出使¶
細馬鏤金鞍文星使可汗袖中天詔重帳外節毛寒烽¶
火蕪城急塵沙朔野寛安邊存大體何必斬樓蘭¶
　　章泉趙蕃昌甫¶
<pb:KR4h0065_WYG_001-5a>¶
　　　蔡季通挽詩¶
鵑叫春林復遞詩雁囘霜月忽傳悲蘭枯蕙死迷三楚¶
雨暗雲昏礙九疑早歲力辭公府檄暮年名與黨人碑¶
嗚呼季子延陵墓不待鑱詞行可知¶
　　　答施榮甫¶
昨韻村中行客稀今吟臨水送將歸笑談未了風吹斷¶
何日重能欵竹扉¶
　　漫堂劉宰平國¶
<pb:KR4h0065_WYG_001-5b>¶
　　　乙酉述懷¶
水邊舟子競招招陌上車塵晚更囂只有幽人無箇事¶
藕花深處弄輕橈¶
　　天樂趙師秀紫芝¶
　　　約客不來¶
黃梅時節家家雨青草池塘處處蛙有約不來過夜半¶
閒敲棊子落燈花¶
　　　薛氏𤓰廬¶
<pb:KR4h0065_WYG_001-6a>¶
不作封侯念悠然逺世紛唯應種𤓰事猶被讀書分野¶
水多於地春山半是雲吾生嫌己老為圃未如君¶
　　　庵西¶
數里庵西路東風去更吹稲寒生葉細梅老作花遲小¶
憩嫌無侶曽逰憶有詩新螢光尚小未暗出空池¶
　　　冷泉亭夜坐¶
衆境碧沉沉前峰月正臨樓鐘晴聽響池水夜觀深清¶
淨非人世虚空見佛心卻尋來處宿風起古松林¶
<pb:KR4h0065_WYG_001-6b>¶
　　　題陳待制與造化逰之樓¶
何處飛來縹緲中人間惟有畫圖同兩層簾幕垂無地¶
一片笙簫起半空岸竹倒添秋水碧渚蓮平接晚霞紅¶
主人未達䝉莊㫖虚倚䦨干面面風¶
　　　呈蔣薛二友¶
中夜清寒入緼袍一杯山茗當香醪禽棲竹葉霜初下¶
人立梅花月正髙無欲自然心似水有營何止事如毛¶
春來擬約蕭閒伴同上天台看海濤¶
<pb:KR4h0065_WYG_001-7a>¶
　　　十里¶
烏紗巾上是黃塵落日荒原更恐人竹裏怪禽啼似鬼¶
道旁枯木祭為神亦知逺役能添老無奈髙眠不捄貧¶
此地到城惟十里明朝難得自由身¶
　　莆陽趙庚夫仲白¶
　　　落魄¶
落魄蕉衫戴道冠菖蒲滿案浸清寒有錢即買丹沙鍊¶
無病猶將素問看連日遊山僧共住頻年乞米鶴同餐¶
<pb:KR4h0065_WYG_001-7b>¶
世間不朽非鍾鼎曾與髙人靜處觀¶
　　　道中逢潛夫¶
相逢投草舎對雨話移時衣濕全無火囊空各有詩客¶
程樵可問日課僕皆知未别情先惡那堪逺别離¶
　　　習氣¶
習氣年來已盡除一牕長是讀方書家因䕶竹㕑無筍¶
住偶隣僧飯有蔬老去情懷多感舊貧來親故不如初¶
幾時深入青山隱木葉為衣穏跨驢¶
<pb:KR4h0065_WYG_001-8a>¶
　　解林趙善扛文鼎¶
　　　春辭¶
碧落初明月未收露華香滴杏梢頭玉闌干外東風暖¶
人在重雲第幾樓¶
　　兩山趙汝唫仁父¶
　　　别朱子大蘇名叟¶
薄宦塵埃易滿襟問盟猶喜盍朋簪只今風月一杯酒¶
他日雲山千里心楊柳隂踈秋館靜芙蓉香冷暮江深¶
<pb:KR4h0065_WYG_001-8b>¶
潮囘一信西興渡為寄相思别後吟¶
　　　送梅牕兄¶
離歌休再叠我亦不堪聞山接詩愁去雲隨别袂分官¶
閒寧問祿命薄謾能文悵望梅邊屋花開更憶君¶
　　山民徐照道暉¶
　　　石門瀑布¶
一派從天下曽經李白看千年流不盡六月地常寒灑¶
水跳㣲沬衝崖作怒湍人家深碧處常有老龍盤¶
<pb:KR4h0065_WYG_001-9a>¶
　　張端義正甫¶
　　　挽周晉仙¶
策杖辭朋友形骸已可憐無錢親藥裹冒雨上歸船官¶
竟生前棄詩應死後傳空餘京洛月愁照夜臺邊¶
　　天台徐似道淵子¶
　　　偶題¶
老去功名不掛懷髙眠之外只清齋偶因種竹便多事¶
風葉掃餘還滿堦¶
<pb:KR4h0065_WYG_001-9b>¶
　　轉菴潘檉德乆¶
　　　釣臺¶
蟬冠未必似羊裘出處當時已熟籌但得諸公依日月¶
不妨老子卧林丘英雄陳迹千年事香火空山萬木秋¶
自笑黃塵吹鬢客愛來祠下繫扁舟¶
　　　鷺¶
銀潢何限鵲查查看得橋成度寳車如許風標無用處¶
年年分占水葓花¶
<pb:KR4h0065_WYG_001-10a>¶
　　西巖翁巻靈舒¶
　　　寄逺¶
秋氣日凄清秋衣殊未成在家猶不樂行路若為情幾¶
處看山色暮天聞雁聲思君有幽夢夜夜出江城¶
　　　野望¶
一天秋色冷晴灣無數峰巒逺近間自上山來看野水¶
却於水底見青山¶
　　龍洲劉過改之¶
<pb:KR4h0065_WYG_001-10b>¶
　　　寄湖州趙侍郎¶
桑柘村村烟樹濃新秧刺水麥梳風舟行苕霅雙溪上¶
人在蘇杭兩郡中鼓角麗聲喧旦暮旌旗小隊間青紅¶
主人夙有神仙骨合住水晶天上宫¶
　　　送王簡卿歸天台¶
枚數人才難例指有如公者又東歸班行失士國輕重¶
道路不言心是非載酒青山隨處飲談詩玉麈為誰揮¶
歸期趂得東風早莫放梅花一片飛¶
<pb:KR4h0065_WYG_001-11a>¶
千巖萬壑天台路一日分為兩日程事可語人酬酢易¶
面無慚色去留輕放開筆下閒風月収歛胷中舊甲兵¶
世事看來忙不得百年到手是功名¶
　　月渚杜東晦之¶
　　　山行¶
逺岫依依落照平林隠隠踈鐘獨跨蹇驢歸去梅花一¶
笑相逢¶
　　　緑珠¶
<pb:KR4h0065_WYG_001-11b>¶
以色危身豈不知甘心死别不生離樓前甲士紛如雪¶
正是花飛玉碎時¶
　　　平山堂¶
平山堂下水雲重孤笛凄凉淡月中不見龍蛇飛素壁¶
只餘狐兔戍離宫仙翁已逐風流盡世事俱隨夢幻空¶
廣武無人同此意慨然止有淚臨風¶
　　小山杜耒子野¶
　　　寒夜¶
<pb:KR4h0065_WYG_001-12a>¶
寒夜客來茶當酒竹爐湯沸火初紅尋常一様牕前月¶
纔有梅花便不同¶
　　　送吳太博赴莆中¶
貴為五馬只儒酸都説先生大耐官去國十年雖已乆¶
愛君一念不曽寒定知前輩如公少好與今人作様看¶
歸日不須囊薏苡有書堪録荔堪乾¶
　　巽齋危禎逢吉¶
　　　送劉帥歸蜀¶
<pb:KR4h0065_WYG_001-12b>¶
萬水朝東弱水西先生歸去老峨嵋人間那得樓千尺¶
望得峨嵋山見時¶
　　　春日即事¶
麥風翻隴潑濃緑花露滴枝黏老紅小立樓頭檢春事¶
一絲暖日墜青蟲¶
　　竹溪饒良輔昌朝¶
　　　竹徑步月¶
素月流空天不夜清輝散入疎林下下有幽人獨往來¶
<pb:KR4h0065_WYG_001-13a>¶
杖藜縹緲誰能畫¶
　　乙山黄鑄亦顔¶
　　　贄見洪師¶
風烟入暝少人行獨鶴來依帝子城華表柱頭霜月冷¶
清宵有夢到鐘聲¶
　　長樂鄭舜卿虞任¶
　　　昭君曲¶
　　　　前輩作昭君曲其辭多後人追感昭君之事¶
<pb:KR4h0065_WYG_001-13b>¶
　　　　而憐之耳未足以見當時馬上之情而寄其¶
　　　　隠悲也從當時之稱當曰昭君曲¶
沙平草軟雲連綿臂弱不勝黃金鞭琵琶圍繞情如訴¶
妾心驟感君王憐自入昭陽宫過箭流芳年娙娥容華¶
貎如玉𤨏牕粉黛添嬋娟妾醜己自知羊車春草空芊¶
芊内中時時宣畫工分定愧死行金錢那知咫尺間筆¶
端變媸妍玉階銅砌呼上馬重瞳光射搔頭偏念此一¶
顧㤙穹廬萬里寧無縁紫臺房櫳夢到曉日暮忍看征¶
<pb:KR4h0065_WYG_001-14a>¶
鴻翩吞聲不敢哭哭聲應徹天但得君王知妾身應信¶
目前皆山川不必誅畫工此事古則然但願夕烽常不¶
驚甘泉妾身勝在君王前寄語幕南諸將軍虎頭燕頷¶
食肉休籌邊自呼琵琶寫此曲有聲無調誰能傳¶
　　月湖何異同叔¶
　　　一犁春雨圖¶
負郭先疇二頃餘飽看雨後著耕夫軟紅塵裏家山夢¶
却就君家閲畫圖¶
<pb:KR4h0065_WYG_001-14b>¶
　　南州來梓子儀¶
　　　子猷訪戴¶
四山如玉夜光浮一舸玻璃凝不流若使過門相見了¶
千年風致一時休¶
　　東溪許玠介之¶
　　　漢宫春夜¶
虚輪絢采千門外牕眼滲光金箔碎渇龍滴水續銅壺¶
簷馬呼風揺玉佩宫車聲逺翠幌幽珠簾閒却珊瑚鈎¶
<pb:KR4h0065_WYG_001-15a>¶
睂山兩㸃亦何有中鎻萬斛相思愁蜀羅蜜炬光明滅¶
紅淚難濺守宫血遥夜春寒聽曉鐘角聲滿地梨花雪¶
　　南豐曾極景建¶
　　　寄蔡西山¶
四海朱夫子徵君獨典型青雲伯夷傳白首太𤣥經有¶
客憐孤憤無人問獨醒瑶琴空寳匣絃斷不堪聽¶
　　　清凉寺李王寢殿基¶
秋葉春花迹已陳衮龍曽繞夢中身夷門金鼓從天下¶
<pb:KR4h0065_WYG_001-15b>¶
驚起床頭軒鼻人¶
　　　行宫古龍屏風¶
乘雲逰霧過江東繪事當年小葉公可惜垂空千丈勢¶
翦裁今入小屏風¶
　　李顯卿¶
　　　冬日山村¶
枯木扶踈夾道傍野梅倒影浸寒塘朝曦不到溪隂處¶
畱得橫橋一板霜¶
<pb:KR4h0065_WYG_001-16a>¶
　　大梁張良臣武子¶
　　　曉行¶
千山萬山星斗落一聲兩聲鐘磬清路入小橋和夢過¶
豆花深處草蟲鳴¶
　　葵牕周端臣彦良¶
　　　内人燒香圖¶
花底燒香深閉門宫鴉棲了已黄昏君王未識無人妬¶
雖不承㤙却感㤙¶
<pb:KR4h0065_WYG_001-16b>¶
　　　早冬湖上¶
晴湖水落稻田乾白鳥飛來立晚寒楊桞不知秋已逺¶
尚揺踈翠拂䦨干¶
　　　劉寺墳園¶
萬竹蒼寒擁寺門寺牌金字御書存榮華肯信當年夢¶
儀制空畱後世㤙影閣有燈塵網暗殯宫無月土花昏¶
見梅不敢輕攀折恐是春風水際魂¶
　　　古斷腸曲¶
<pb:KR4h0065_WYG_001-17a>¶
條風牕户柳隂隂雲碧春衫䕶水沉花裏小欄人不到¶
流鶯啼起去年心¶
依舊斜陽燕子樓共誰把酒話閒愁韋娘去後西風老¶
爛漫黃花滿院秋¶
　　　觀潮行¶
吳山越山相對青中有滚滚長江横長江誰道不曽改¶
年來一半沙填平潮生潮落何時了萬古人間一昏曉¶
歲歲吳儂來看潮不知潮送吳儂老酒樓笙歌喧醉耳¶
<pb:KR4h0065_WYG_001-17b>¶
客帆翻覆雲濤裏悠悠哀樂永相㤀空江落日秋風起¶
　　竹國于革去非¶
　　　春晚¶
舎南舎北草萋萋原上行人路欲迷已是春寒仍禁火¶
楝花風急子規啼¶
　　花翁孫惟信季蕃¶
　　　禪寂之所有賣花聲出廊廡間清婉動耳¶
曲巷深房憶帝州賣花庭宇最風流牕紗破曉斜開扇¶
<pb:KR4h0065_WYG_001-18a>¶
簾繡籠隂半上鈎少日喜拈春在手暮年羞戴雪盈頭¶
泉南寺裏瀟瀟雨婉婉一聲無限愁¶
　　東澗陳元鑑¶
　　　金陵懷古¶
英雄戰守幾春秋虎踞龍蟠古石頭北固只憑江水在¶
中原長對夕陽愁曹劉謾有經營志王謝空遺富貴羞¶
舉目便懷千古恨鳯凰臺上不須游¶
　　苔磯葉元素唐卿¶
<pb:KR4h0065_WYG_001-18b>¶
　　　自贊¶
心事茫然兩鬢斑十年空走利名闗算來只合苔磯坐¶
釣不得魚猶得閒¶
　　靖逸葉紹翁嗣宗¶
　　　逰園不值¶
應嫌屐齒印蒼苔十叩柴門九不開春色滿園闗不住¶
一枝紅杏出墻來¶
　　　野蝶¶
<pb:KR4h0065_WYG_001-19a>¶
銀為鬚翅玉為肌驅役春風不解肥桃李上林無分到¶
可憐只傍菜花飛¶
　　　送馮濟川歸蜀¶
勇喚東吳萬里船皂囊來奏九重天一官豈為蘇洵冗¶
諸老寜容賈誼先滿載月歸應有命便耕雲去豈無田¶
竹枝歌罷蓬牕掩到此相思盍黯然¶
　　亦山鄭㑹有極¶
　　　邸間壁¶
<pb:KR4h0065_WYG_001-19b>¶
酴醿香夢怯春寒翠掩重簾燕子閒敲㫁玉釵紅燭冷¶
計程應説到常山¶
　　天台丁木子植¶
　　　次韻何安節撫機¶
送别邗江路梅花作暮愁闗情何水部囘首古揚州雁¶
影明寒水氷凘澁去舟想應今夜宿霜月滿𤓰洲¶
　　白雲趙崇嶓¶
　　　閨詞¶
<pb:KR4h0065_WYG_001-20a>¶
恨殺庭前鵲難憑卜逺期朝朝來報喜誤妾畫雙眉¶
　　　采蓮詞¶
别浦潮生花夢寒片紅飛下粉痕乾預知妾面如花面¶
泣向西風不忍看¶
　　四明潘嶼¶
　　　客中九日¶
破帽西風急寒牕敗葉飛重陽今日是三徑幾時歸簷¶
上多黃菊門前少白衣吟情淡如水一雁叫斜暉¶
<pb:KR4h0065_WYG_001-20b>¶
　　南康馮去非可遷¶
　　　江上¶
清秋不可奈先自懶登樓一雁叫寒水數峰生逺愁乾¶
坤消劍氣江海笑詩流不解人間事眠鷗儘自由¶
　　　寓居¶
身世漂流付等閒向來感慨鬢毛斑喚船載夢西興渡¶
借屋盛書北固山開到黄花風漸鋭照殘清野月頻彎¶
江流送我東來了何日潮頭送我還¶
<pb:KR4h0065_WYG_001-21a>¶
　　　祈門道中¶
麥穎垂垂稲已秧好風晴日燕飛忙無人得似㳺絲懶¶
相逐秋千過粉墻¶
　　　所思¶
雁自飛飛水自流西風不寄小銀鈎斜陽何處横孤簟¶
十二闌干一様愁¶
　　竹所趙崇滋¶
　　　悼步月¶
<pb:KR4h0065_WYG_001-21b>¶
雁過妝樓人不見㫁腸又是一黃昏不知天上嬋娟影¶
能照人間寂寞魂響屐廊深空認步唾茸牕暖尚畱痕¶
合將一把香酥骨葬在巫陽雲雨村¶
　　會稽陸叡景思¶
　　　退宫人效項斯¶
破箧猶存舊賜香輕將魂夢别昭陽只知鏡裏春難駐¶
不信人間夜更長父母家貧容不得君王恩重死難㤀¶
東風二月垂楊桞猶解飛花入苑墻¶
<pb:KR4h0065_WYG_001-22a>¶
　　梅村倪龍輔唐輔¶
　　　登樓有感¶
好趁西風理釣舟半生書劍兩悠悠憑髙有恨無人識¶
空負闗河萬里秋¶
　　　宫怨¶
翠袖無香鏡有塵一枝花瘦不藏春十年不識君王面¶
始信嬋娟解誤人¶
　　遯齋陳叔堅堅甫¶
<pb:KR4h0065_WYG_001-22b>¶
　　　送素上人遊方¶
不是無衣鉢師心酷愛山自言行脚好却厭住菴閒野¶
水寒林外孤雲夕照間清逰何處寺須寄好碑還¶
　　三山黃深源益長¶
　　　秋日寄懷友人¶
幾度裁書無雁休思君天濶水悠悠自從席上飛花後¶
又見江頭落木秋背壁一燈憐瘦影誰家雙杵動新愁¶
不知今夜西風裏人倚月明何處樓¶
<pb:KR4h0065_WYG_001-23a>¶
　　可山林洪龍發¶
　　　春宫¶
桃李大宫寂君王在石渠臨鸞悔梳洗女色不如書¶
　　　泊湧金門¶
煙生楊柳一痕月雨弄荷花數㸃秋此景此詩摹不盡¶
畫船歸去有漁舟¶
　　松山曹邍¶
　　　南徐懷古呈呉履齋¶
<pb:KR4h0065_WYG_001-23b>¶
匹馬來逢塞草秋淮雲一片隔神州黄昏燈火西津渡¶
白晝風煙北固樓猶有斷碑和晉宋誰將遺石問孫劉¶
天荒地老英雄盡落日長江萬古愁¶
　　雲間儲泳¶
　　　隠者¶
盡日掩柴門何人得見君祗應喧寂異似有聖凡分瀑¶
近夜疑雨山深晴亦雲傳聞九霄翮落羽正紛紛¶
　　　秋夕懷友¶
<pb:KR4h0065_WYG_001-24a>¶
樓髙不敢眺愁思滿滄洲有夢隔千里無書過一秋晴¶
風吹野樹落日照寒流客裏添蕭索何時得共㳺¶
　　藥牕王安之叔安¶
　　　寄友¶
憶昔青燈夜對牀冷猿聲裏早梅香一從去櫂衝寒雪¶
幾度凭闌到夕陽秋思漸于蟬外覺别愁空入雁邊長¶
梧桐解得離人意不遣西風葉盡黄¶
　　容安王顯世子亦¶
<pb:KR4h0065_WYG_001-24b>¶
　　　烏駐道中¶
蹲鴟用事謝黄獨木奴弄色陵烏椑落日人行桑柘裏¶
西風雁過稻粱時故山秋晚正如此逰子天寒何所之¶
一笑沙禽忽驚去水邊的皪早横枝¶
　　金沙夏¶
(闕/)¶
　¶
　詩家鼎臠巻上¶
